---
title: "অধ্যায় ২: সেট ও ফাংশন"
lmenu: math10
---
সেট ও ফাংশন (Set and Function)
সেট শব্দটি আমাদের সুপরিচিত যেমন: ডিনার সেট, স্বাভাবিক সংখ্যার সেট, মূলদ সংখ্যার সেট ইত্যাদি।
আধুনিক হাতিয়ার হিসাবে সেটের ব্যবহার ব্যাপক। জার্মান গণিতবিদ জর্জ ক্যান্টর (১৮৪৫-১৯১৮) সেট সম্পর্কে প্রথম ধারণা ব্যাখ্যা করেন। তিনি অসীম সেটের ধারণা প্রদান করে গণিত শাস্ত্রে আলোড়ন সৃষ্টি করেন এবং তাঁর সেটের ধারণা সেট তত্ত্ব নামে পরিচিত। এই অধ্যায়ে সেটের ধারণা ব্যবহার করে গাণিতিক যুক্তি ও চিত্রের মাধ্যমে সমস্যা সমাধান এবং ফাংশন সম্পর্কে সম্যক ধারণা দেওয়া হবে।
এ অধ্যায় শেষে শিক্ষার্থীরা-
সেট ও উপসেটের ধারণা ব্যাখ্যা করে প্রতীকের সাহায্যে প্রকাশ করতে পারবে।
সেট প্রকাশের পদ্ধতি বর্ণনা করতে পারবে।
অসীম সেট ব্যাখ্যা করতে পারবে এবং সসীম ও অসীম সেটের পার্থক্য নিরূপণ করতে পারবে।
সেটের সংযোগ ও ছেদ ব্যাখ্যা এবং যাচাই করতে পারবে।
শক্তি সেট ব্যাখ্যা করতে এবং দুই ও তিন সদস্যবিশিষ্ট সেটের শক্তি সেট গঠন করতে পারবে।
ক্রমজোড় ও কার্তেসীয় গুণজ ব্যাখ্যা করতে পারবে।
উদাহরণ ও ভেনচিত্রের সাহায্যে সেট প্রক্রিয়ার সহজ বিধিগুলো প্রমাণ করতে পারবে এবং বিধিগুলো প্রয়োগ করে বিভিন্ন সমস্যা সমাধান করতে পারবে।
অন্বয় ও ফাংশন ব্যাখ্যা করতে ও গঠন করতে পারবে।
ডোমেন ও রেঞ্জ কী ব্যাখ্যা করতে পারবে।
ফাংশনের ডোমেন ও রেঞ্জ নির্ণয় করতে পারবে।
ফাংশনের লেখচিত্র অঙ্কন করতে পারবে।